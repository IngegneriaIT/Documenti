# FAQ

## FAQ per le matricole
Elenchiamo qui le domande che i ragazzi in procinto di iniziare l'università ci pongono più spesso, al fine di non ripetere le solite conversazioni e rendere quindi più interessanti le discussioni del gruppo.

### Sono indeciso tra la facoltà x e la facoltà y, cosa mi consigliate?
L'indecisione la si supera soltanto comprendendo quale delle due università meglio riflette i propri interessi e quindi informandosi il più possibile su ciascuna delle due attraverso delle ricerche. Potete comunque di certo porre domande sulla specifica facoltà ma, in ogni caso, raccomandiamo prima una ricerca su Google. 

### Non comprendo la differenza tra la facoltà x e la facoltà y.
Questa domanda viene posta molto spesso nell'ambito dell'informatica. Anche in questo caso, una rapida ricerca risolverà certamente questo genere di dubbio, per cui non accettiamo più questa domanda. Se dalla ricerca vi sorge un dubbio specifico, saremo felici di provare a rispondervi.

### Non so come immatricolarmi, non comprendo il mio orario, non trovo chiaro il sito dell'università o il bando che mi interessa.
Non affrontiamo questo genere di problemi riguardanti lo specifico ateneo. Raccomandiamo di rivolgersi alla segreteria dell'ateneo. 

### Sono indeciso tra l'ateneo x e l'ateneo y.
Anche in questo caso, non ci interessiamo della domanda e raccomandiamo una ricerca sul web. 

### Ingegneria è davvero difficile come dicono?
La scelta dell'università è sempre una scelta che va presa con criterio e comporta impegno, passione, sacrifici e sudore, a prescindere dalla facoltà di interesse.


Se avete suggerimenti per la FAQ inviate pure una pull request e verrà valutata dallo staff.
